КИЇВСЬКИЙ АВІАЦІЙНИЙ ТЕХНІКУМ, який розташований на території Державного підприємства «Антонов», щороку здійснює набір за денною та заочною формами навчання на базі дев’яти та одинадцяти класів, а також диплому Кваліфікованого робітника на підготовку молодших спеціалістів за напрямами:
* «АВІАЦІЙНА ТА РАКЕТНО-КОСМІЧНА ТЕХНІКА» (Виробництво авіаційних літальних апаратів),
* «ІНЖЕНЕРІЯ ПРОГРАМНОГО ЗАБЕЗПЕЧЕННЯ» (Розробка програмного забезпечення),
* «ЕКОНОМІКА» (Економіка підприємства).

Навчальний заклад ставить перед собою єдину мету — підготувати кваліфікованих спеціалістів, які будуть конкурентоспроможні на ринку праці. Навчально-виховний процес забезпечує професорсько-викладацький склад технікуму, який має науково-педагогічну кваліфікацію, великий досвід практичної роботи.

Для якісної підготовки спеціалістів в технікумі є комп`ютерні кабінети, обладнані сучасною обчислювальною технікою, що дає можливість студентам досконало оволодівати сучасними технологіями. Для підготовки до занять є бібліотека з читальною залою та необхідною навчальною і допоміжною літературою.

Студенти денної форми навчання мають можливість проходити виробничу практику на Державному літакобудівному підприємстві «Антонов» з подальшим працевлаштуванням — наданням першого робочого місця.

Випускникам технікуму видається диплом державного зразка:
* техніка-технолога;
* техніка-програміста;
* економіста.

Бажаючі мають змогу продовжити навчання (на базі технікуму) за скороченим терміном навчання в Національному аерокосмічному університеті імені М. Є. Жуковського (Харківський авіаційний інститут) за денною та заочною формами навчання та Сумському Національному аграрному університеті, інших навчальних закладах України.

Навчальна частина технікуму розташована в корпусі № 8 на 4 поверсі. Довідки за телефоном: <a href="tel:+360444545762">(044) 454-57-62</a>.
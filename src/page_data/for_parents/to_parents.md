# Інформація для батьків, діти яких в 2020 році готуються до вступу для продовження навчання

### Шановні батьки!

Прийміть правильне рішення щодо вибору навчального закладу. Київський авіаційний технікум — єдиний навчальний заклад, який працевлаштовує своїх студентів, починаючи з 2-го курсу навчання, в цехи та відділи ДП «Антонов» за вибором студента.

Навчальний процес побудований таким чином, що ведеться теоретична підготовка (з 9.00 до 12.10) і практична підготовка (з 13.00 до 17.00).

Практична підготовка починається з другого курсу і
включає два етапи:
* <u>_**І етап Другій курс (3 і 4 семестр):**_</u>
Протягом третього семестру, окрім запропонованих місць, студенти самі беруть участь в процесі вибору робітничої спеціальності для проходження практичної підготовки. І вже в четвертому семестрі проводиться навчання в центрі підготовки спеціалістів ДП «Антонов» за обраною робітничою спеціальністю з виплатою учнівських в розмірі згідно з обраною робітничою спеціальністю. Термін навчання 6 місяців. Після навчання присвоюється робітничий розряд.
* <u> _**ІІ-й етап. Третій курс (5 і 6 семестр) і четвертий курс навчання (7 і 8 семестр):**_</u>
Студенти за вже оформленими трудовими книжками працевлаштовуються в цехи та відділи ДП «Антонов» згідно обраної робітничої професії і одержують заробітну плату за скороченим робочим днем (чотири години) відповідно одержаних робітничих розрядів (від 1000 до 2500 грн).

Після закінчення технікуму студенти залишаються на своїх робочих місцях з підвищенням робочих розрядів (як правило 4 розряд) або за бажанням, переводяться на посаду, яка відповідає молодшому спеціалісту.

Бажаючим продовжити навчання в вищих навчальних закладах технікум пропонує наступні навчальні заклади:
1. Національний Авіаційний Університет.
2. Національний Аерокосмічний Університет ім. Жуковського (ХАІ).
Випускники технікуму приймаються без екзаменів і сертифікатів ЗНО на 3 курс заочного відділення (навчання проводиться в м. Києві на ДП «Антонов») або на 2 курс денного відділення (бюджет).

У разі, якщо Ваша дитина не отримала рекомендацію для зарахування на місце державного замовлення, а тільки за контрактом, — то:
<u> _**Фінансові переваги в порівнянні з іншими навчальними закладами**_ </u>:
* Оплата в технікумі за повний курс навчання (за 4 роки) — платите Ви.
* Учнівські за час навчання в центрі підготовки від ДП «Антонов» — платять Вам.
* Середня заробітна плата, яку одержує студент під час практичного навчання за два роки — платять Вам.

Що означає: Ви повністю повертаєте затрачені кошти + стовідсоткове працевлаштування та можливість навчатися в ВНЗ за скороченим терміном навчання.

## Історія технікуму

Київський авіаційний технікум утворений згідно наказу Міністерства авіаційної промисловості СРСР від 03.10.1966 р. № 566 для підготовки фахівців для авіаційної промисловості.

Технікум заснований на *державній формі* власності.

Підготовка спеціалістів з дня заснування технікуму велася за фахом 0511 «Літакобудування».

Відповідно до «Основних напрямків перебудови вищої і середньої спеціальної освіти в країні» на підставі наказу № 810 від 27.11.1987 р. про новий перелік спеціальностей з 1989 р. навчання ведеться за фахом 5.10010101 «Виробництво авіаційних суден» та за фахом «Економіка підприємства».

Відповідно до Указу Президії Верховної Ради України від 30.08.1991 р. «Про передання підприємств, установ та організацій союзного підпорядкування, розташованих на території України у державну власність» та дорученням Кабінету Міністрів України від 20.09.1991 р. №18602/18 Київський авіаційний технікум був переданий з 01.10.1991 р. у підпорядкування Міністерству освіти України.